<p>Αυτό το άρθρο είναι ένας βασικός οδηγός για τη μετάφραση περιεχομένου στο MDN, συμπεριλαμβανομένων και των μηχανισμών της μεταφραστικής εργασίας, καθώς και συμβουλών σχετικά με τον σωστό τρόπο διαχείρισης διάφορων τύπων περιεχομένου.</p>

<h2 id="Έναρξη_μιας_νέας_μετάφρασης_σελίδας">Έναρξη μιας νέας μετάφρασης σελίδας</h2>

<p>Όταν συναντήσετε μια σελίδα που θέλετε να μεταφράσετε στη γλώσσα σας, ακολουθήστε αυτά τα βήματα:</p>

<ol>
 <li>Κάντε κλικ στο εικονίδιο Γλώσσες ({{FontAwesomeIcon("icon-language")}}) για να ανοίξετε το μενού <strong>Γλώσσες</strong> και, έπειτα, στο <strong>Προσθήκη μετάφρασης</strong>. Θα εμφανιστεί η σελίδα επιλογής γλωσσών.</li>
 <li>Κάντε κλικ στη γλώσσα στην οποία θέλετε να μεταφράσετε. Θα ανοίξει η προβολή μετάφρασης άρθρου με το πρωτότυπο κείμενο στην αριστερή πλευρά.</li>
 <li>Στην ενότητα<strong> Μετάφραση περιγραφής</strong>, μπορείτε να μεταφράσετε τον τίτλο και, προαιρετικά, το slug στη γλώσσα που επιθυμείτε. Το slug είναι το τελικό κομμάτι του URL μιας σελίδας (για παράδειγμα, "μετάφραση_σελίδας" για το παρόν άρθρο). Μερικές γλωσσικές κοινότητες δεν μεταφράζουν το slug, διατηρώντας το στα Αγγλικά. Κάντε σύγκριση με άλλα άρθρα στη γλώσσα σας για να δείτε τι ισχύει για τη γλώσσα σας. Μπορείτε να κάνετε κλικ στο σήμα "πλην" δίπλα στο <strong>Μετάφραση περιγραφής</strong> για να κρύψετε αυτές τις πληροφορίες όταν τελειώσετε με αυτές, ώστε να κάνετε περισσότερο χώρο για την ενότητα <strong>Μετάφραση περιεχομένου</strong>.</li>
 <li>Στην ενότητα <strong>Μετάφραση περιεχομένου</strong>, μεταφράζετε το κύριο μέρος της σελίδας.</li>
 <li>Συμπληρώστε τουλάχιστον μια <strong>ετικέτα</strong> για τη σελίδα.</li>
 <li>Κάντε κλικ στο <strong>Αποθήκευση αλλαγών</strong> όταν τελειώσετε.</li>
</ol>

<div class="note"><strong>Σημείωση:</strong> Τα στοιχεία του περιβάλλοντος εργασίας στην προβολή μετάφρασης άρθρου εμφανίζονται αρχικά στα Αγγλικά. Σε επακόλουθες επισκέψεις για τη μετάφραση ενός συγκεκριμένου άρθρου, το περιβάλλον εργασίας θα εμφανίζεται στην κατάλληλη γλώσσα, αν είναι διαθέσιμη κάποια μετάφραση του MDN σε αυτή τη γλώσσα. Το περιβάλλον εργασίας του MDN μπορεί να μεταφραστεί με το <a href="https://pontoon.mozilla.org/projects/mdn/" title="https://pontoon.mozilla.org/projects/mdn/">Pontoon</a>. Δείτε το <a href="https://developer.mozilla.org/en-US/docs/Mozilla/Localization/Localizing_with_Pontoon" title="/en-US/docs/Mozilla/Localization/Localizing_with_Pontoon">Μετάφραση με το Pontoon</a> για λεπτομέρειες σχετικά με τη χρήση αυτού του εργαλείου.</div>

<h2 id="Επεξεργασία_μιας_μεταφρασμένης_σελίδας">Επεξεργασία μιας μεταφρασμένης σελίδας</h2>

<ul>
 <li>Σε μια μεταφρασμένη σελίδα, κάντε κλικ στο κουμπί <strong>Επεξεργασία</strong>. Θα ανοίξει η προβολή μετάφρασης άρθρου.</li>
</ul>

<p>Αν η αγγλική έκδοση έχει αλλάξει από την τελευταία ενημέρωση της μετάφρασης, η προβολή μετάφρασης άρθρου θα εμφανίσει μια ενότητα διαφορών σε επίπεδο πηγής με τις αλλαγές στην αγγλική έκδοση. Αυτό σάς βοηθά να βλέπετε τι χρειάζεται να ενημερωθεί στη μετάφραση.</p>

<h2 id="Προσθήκη_ετικετών_στις_μεταφράσεις">Προσθήκη ετικετών στις μεταφράσεις</h2>

<p>Είναι σημαντικό η κάθε σελίδα να έχει τουλάχιστον μια ετικέτα. Ακόμη κι αν αυτό είναι μια μετάφραση. Γενικότερα, είναι μια καλή ιδέα να χρησιμοποιείτε τις ίδιες ετικέτες με το πρωτότυπο άρθρο.</p>

<p>Μερικές ετικέτες χρησιμοποιούνται ως φίλτρα αναζήτησης, ή ως σημεία επικοινωνίας των εθελοντών. Επομένως, δεν θα πρέπει να μεταφράζονται. Για να μάθετε αυτές τις ετικέτες, διαβάστε <a href="https://developer.mozilla.org/en-US/docs/Project:MDN/Contributing/Tagging_standards">τα πρότυπα προσθήκης ετικετών</a>. Είστε ελεύθεροι να δημιουργήσετε μεταφρασμένες ετικέτες για να ομαδοποιήσετε το περιεχόμενο αν αυτό δεν καλύπτεται από τις πρότυπες ετικέτες.</p>

<h2 id="Συμβουλές_για_νέους_μεταφραστές">Συμβουλές για νέους μεταφραστές</h2>

<p>Αν μεταφράζετε για πρώτη φορά στο MDN, ορίστε μερικές προτάσεις:</p>

<ul>
 <li>Τα άρθρα στο <a href="https://developer.mozilla.org/en-US/docs/Glossary">Γλωσσάρι</a> είναι εξαιρετικά για νέους μεταφραστές, διότι είναι σύντομα και περιεκτικά.</li>
 <li>Τα άρθρα που έχουν την <a href="https://developer.mozilla.org/en-US/docs/tag/l10n%3Apriority">ετικέτα "l10n:priority"</a> θεωρούνται ως υψηλής προτεραιότητας για μετάφραση. Επίσης, γενικά, τα άρθρα εκμάθησης και τα εννοιολογικά άρθρα είναι υψηλότερης προτεραιότητας από τις σελίδες αναφοράς, καθώς οι αναγνώστες έχουν περισσότερο ανάγκη για μεταφράσεις όταν μαθαίνουν νέες ιδέες.</li>
 <li>Αν δείτε κείμενο ανάμεσα σε διπλές αγκύλες, όπως <code>\{{some-text("more text")}}</code>, μην το μεταφράσετε στο άρθρο και μην αλλάξετε τα σημεία στίξης. Αυτό είναι μια <a href="https://developer.mozilla.org/en-US/docs/MDN/Contribute/Structures/Macros">μακροεντολή (macro)</a>, που πιθανότατα δημιουργεί μια δομή στη σελίδα, ή κάνει κάτι άλλο χρήσιμο. Ενδέχεται να δείτε μη μεταφρασμένο κείμενο που παράγεται από μια μακροεντολή· μην ανησυχήσετε για αυτό μέχρι να αποκτήσετε περισσότερη εμπειρία με το MDN. (Η αλλαγή αυτού του κειμένου απαιτεί <a href="https://developer.mozilla.org/en-US/docs/MDN/Contribute/Tools/Template_editing">ειδικά προνόμια</a>, επειδή οι μακροεντολές μπορεί να είναι πολύ ισχυρές). Αν είστε περίεργοι, δείτε τις <a href="https://developer.mozilla.org/en-US/docs/MDN/Contribute/Structures/Macros/Commonly-used_macros">πιο συχνές μακροεντολές</a> για να μάθετε τι είδους πράγματα μπορούν να κάνουν οι μακροεντολές.</li>
 <li>Δείτε τη <a href="https://developer.mozilla.org/en-US/docs/MDN/Contribute/Localize/Localization_projects">σελίδα Έργα μεταφράσεων</a> για να μάθετε περισσότερα σχετικά με τη μετάφραση στη γλώσσα σας.</li>
</ul>